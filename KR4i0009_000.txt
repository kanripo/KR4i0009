# -*- mode: mandoku-view; -*-
#+TITLE: 後山詩話
#+DATE: 2015-08-25 00:44:22.566516
#+PROPERTY: ID KR4i0009
#+PROPERTY: BASEEDITION WYG    
#+PROPERTY: JUAN 提要
<pb:KR4i0009_WYG_000-1a>¶
欽定四庫全書　　　　　集部九¶
　後山詩話　　　　　　　詩文評類¶
　　提要¶
　　　　(臣/)等謹按後山詩話一巻舊本題宋陳師道¶
　　　　撰師道有後山叢談已著録是書文獻通考¶
　　　　作二巻此本一巻疑後人合併也陸㳺老學¶
　　　　菴筆記深疑後山叢談及此書且謂叢談或¶
　　　　其少作此書則必非師道所撰今考其中於¶
<pb:KR4i0009_WYG_000-1b>¶
　　　　蘇軾黄庭堅秦觀俱有不滿之詞殊不類師¶
　　　　道語且謂蘇軾詞如教坊雷大使舞極天下¶
　　　　之工而終非本色案蔡絛鐵圍山叢談稱雷¶
　　　　萬慶宣和中以善舞𨽻教坊軾卒於建中靖¶
　　　　國元年六月師道亦卒於是年十一月安能¶
　　　　預知宣和中有雷大使借為譬况其出於依¶
　　　　託不問可知矣至謂陶潛之詩切於事情而¶
　　　　不文謂韓愈元和聖徳詩于集中為最下而¶
<pb:KR4i0009_WYG_000-2a>¶
　　　　裴說寄邊衣一首詩格柔靡殆類小詞乃亟¶
　　　　稱之尤為未允其以王建望夫石詩為顧况¶
　　　　作亦間有舛誤疑南渡後舊稿㪚佚好事者¶
　　　　以意補之耶然其謂詩文寧拙毋巧寧撲毋¶
　　　　華寧粗毋弱寧僻毋俗又謂善為文者因事¶
　　　　以出竒江河之行順下而已至其觸山赴谷¶
　　　　風摶物激然後盡天下之變持論間有可取¶
　　　　其解杜甫同谷歌之黄獨百舌詩之讒人解¶
<pb:KR4i0009_WYG_000-2b>¶
　　　　韋應物之新橘三百駁蘇軾戯馬臺詩之玉¶
　　　　鉤白鶴亦間有考證流傳既久固不妨存備¶
　　　　一家爾乾隆四十二年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
